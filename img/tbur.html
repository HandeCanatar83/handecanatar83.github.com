<!DOCTYPE html>
<meta http-equiv="Content-Type" content="text/html; charset=utf-8">
<title>Tüyap Bursa Fuarcılık A.Ş.</title>

<div id="content">
  <p>&nbsp&nbsp&nbsp&nbsp&nbsp&nbsp Türkiye’nin Güney Marmara Bölgesindeki en önemli sanayi ve tarım merkezi olan Bursa, doğal,  tarihsel ve kültürel zenginliklerinin yanı sıra ticaret geleneğini geliştirerek sürdüren ülkenin ikinci büyük ihracat üssüdür.    Avrupa Birliği Ülkeleri,  Rusya, Balkanlar, Kafkasya, Orta Asya, Orta Doğu, Arap Yarımadası ve Kuzey Afrika ülkeleri ile yoğun bir ticari işbirliği içindedir.</p>
 <p>&nbsp&nbsp&nbsp&nbsp&nbsp&nbsp Tüyap Bursa Fuarcılık Anonim Şirketi, 2000 yılında başlayan faaliyetleri çerçevesinde; üretim teknolojileri, ambalaj/plastik endüstrisi, tarım/gıda, otomotiv endüstrisi, tekstil, mobilya, elektrik, elektronik, otomasyon, kitap, eğitim, sağlık, yapı malzemeleri, doğa/av konularında işleticisi olduğu; Bursa Uluslararası Fuar ve Kongre Merkezi’nde hazırladığı fuarlar ile 2011 yılı Ağustos sonu itibariyle 59 ülkeden 19.300 katılımcı firmaya hizmet vermiş, bu fuarlarda 74 ülkeden 5.400.000 ziyaretçiye ev sahipliği yapmıştır.</p>
<p>&nbsp&nbsp&nbsp&nbsp&nbsp&nbsp Bursa Uluslararası Fuar ve Kongre Merkezi, 6 salondan oluşan 40.000 m²’si kapalı, 100.000 m2 açık olmak üzere  toplam140.000 m² alan üzerinde faaliyet göstermektedir. 2000 araçlık otoparkı, kongre, seminer ve özel görüşmeler için 100 kişiden 150 kişiye değişen çok amaçlı 6 adet toplantı salonu, tamamen klimatize edilmiş ideal çalışma ortamı, 6400 kVA/h elektrik gücü, pnömatik sistem, su ve pis su sistemi, özel güvenlik, ilk yardım hizmetleri, haberleşme hizmetleri yanında kablosuz internet erişimi ile üstün nitelikte hizmet sunmakta ve şehir merkezinde bulunmaktadır.</p>
<p>&nbsp&nbsp&nbsp&nbsp&nbsp&nbsp Tüyap Bursa Fuarcılık Anonim Şirketi, çalışmalarını T.C. Tarım ve Köy İşleri Bakanlığı, Bursa Valiliği, Bursa Büyükşehir Belediyesi, Bursa Ticaret ve Sanayi Odası, Bursa Tarım İl Müdürlüğü, Küçük ve Orta Ölçekli Sanayi Geliştirme ve Destekleme İdaresi Başkanlığı (KOSGEB) desteğinde sürdürmekte, başta Uludağ Üniversitesi ile Türk Tarım Alet ve Makineleri İmalatçıları Birliği (TARMAKBİR) olmak üzere fuar hazırladığı konularda faaliyette bulunan  meslek örgütleri, kamu kurum ve kuruluşları, dernekler, odalar, birlikler ve yayın grupları ile iş birliği yapmaktadır.</p>
</div>

