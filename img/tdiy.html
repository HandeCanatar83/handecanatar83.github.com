<!DOCTYPE html>
<meta http-equiv="Content-Type" content="text/html; charset=utf-8">
<title>Tüyap Diyarbakır Fuarcılık A.Ş.</title>

<div id="content">
  <p>&nbsp&nbsp&nbsp&nbsp&nbsp&nbsp Türkiye’nin Güneydoğu bölgesinin en önemli ticari buluşma merkezi olan Diyarbakır’da Tüyap 2009 yılından beri ahşap teknolojileri, mobilya ve mobilya yan sanayi, üretim teknolojileri, metal işleme, otomasyon, plastik,  tarım, hayvancılık, kitap, eğitim, otomotiv, mobilya gıda teknolojileri, mağaza ve market donanımları, giyim, yapı, inşaat, ısıtma/soğutma, mermer, doğalgaz, iş ve inşaat makineleri, katı atık ve arıtma sistemleri konularında fuarlar hazırlamaktadır.</p>
 <p>&nbsp&nbsp&nbsp&nbsp&nbsp&nbsp Türkiye’nin özellikle Güneydoğu ve Kafkasya komşuları ile ticarette ön plana çıkmakta ve hızla gelişmektedir.  Tüyap Diyarbakır Fuar ve Kongre Merkezi’nde 2011 yılı Ağustos sonuna kadar hazırlanan fuarlarda 28 ülkeden 1773 firmaya, ve  İran, Irak, Suriye, Mısır ve Türkiye ağırlıklı olmak üzere  590.000  ziyaretçiye hizmet verilmiştir.</p>
<p>&nbsp&nbsp&nbsp&nbsp&nbsp&nbsp Fuar alanı 10.000 m²’si kapalı, 57.000 m2 açık olmak üzere toplam 67.000 m² alanda 3 ayrı salondan oluşmaktadır. 2.000 araçlık otoparkı, 100 kişilik konferans ve toplantı salonu, lokanta ve kafeteryası, 2.000 kVA/h elektrik gücü, pnömatik sistem, su ve pis su sistemi, özel güvenlik, ilk yardım hizmetleri, haberleşme hizmetleri yanında kablosuz internet erişimi ile üstün nitelikte hizmet sunan Tüyap Diyarbakır Fuar ve Kongre Merkezi, her zaman mükemmeli arayan Tüyap hizmet anlayışı ile uluslararası nitelikte imkanlar sunmakta olup,  katılımcı ve ziyaretçilere her türlü hizmeti sağlayacak şekilde dizayn edilmiştir.</p>
<p>&nbsp&nbsp&nbsp&nbsp&nbsp&nbsp Tüyap Diyarbakır çalışmalarını T.C. Tarım ve Köy İşleri Bakanlığı, Diyarbakır Valiliği, Diyarbakır Büyükşehir Belediyesi, Diyarbakır Ticaret ve Sanayi Odası, Diyarbakır Ticaret Borsası, Diyarbakır Tarım İl Müdürlüğü, Küçük ve Orta Ölçekli Sanayi Geliştirme ve Destekleme İdaresi Başkanlığı (KOSGEB) desteğinde sürdürmekte, fuar hazırladığı konularda faaliyette bulunan meslek örgütleri, kamu kurum ve kuruluşları, dernekler, odalar, birlikler ile iş birliği yapmaktadır.</p>
</div>

