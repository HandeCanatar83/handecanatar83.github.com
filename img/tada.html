<!DOCTYPE html>
<meta http-equiv="Content-Type" content="text/html; charset=utf-8">
<title>Tüyap Adana Fuarcılık A.Ş.</title>

<div id="content"><font size="4">
  <p>&nbsp&nbsp&nbsp&nbsp&nbsp&nbsp Adana, bulunduğu coğrafyanın ona sağladığı avantajlar ile Çukurova bölgesinin en gelişmiş yerleşim yeri ve Türkiye’nin güney ve güneydoğu komşularına yakınlığı ile çevrenin en önemli ticari buluşma merkezidir.  AB ülkeleri yanı sıra, Orta Asya, Kafkasya, Orta Doğu, Arap Yarımadası ve Kuzey Afrika ülkeleri ile yakın bir ticari işbirliği içindedir.</p>
 <p>&nbsp&nbsp&nbsp&nbsp&nbsp&nbsp Tüyap Adana Fuarcılık Anonim Şirketi, 2008 yılında başlayan faaliyetleri çerçevesinde;  kitap, eğitim, inşaat, ısıtma, soğutma, havalandırma, belediye ihtiyaçları, otomotiv, gıda/ambalaj, üretim teknolojileri, elektrik, elektronik, otomasyon, tıp, mobilya, tarım, sera-bahçe konularında işleticisi olduğu Tüyap Adana Uluslararası Fuar ve Kongre Merkezi’nde hazırladığı fuarlar ile 2011 yılı Ağustos sonu itibariyle 46 ülkeden 6000’e yakın katılımcı firmaya hizmet vermiş, bu fuarlarda 38 ülkeden 1.850.000 ziyaretçiye ev sahipliği yapmıştır.</p>
<p>&nbsp&nbsp&nbsp&nbsp&nbsp&nbsp Fuar alanı 13.500 m2 kapalı, 80.000 m2 açık olmak üzere toplam 93.500 m2’den oluşmaktadır. 2000 araçlık otopark, 500 kişilik lokantaları, 150 kişilik konferans salonu, tamamen klimatize edilmiş ideal çalışma ortamı, 3200 kVA/h elektrik gücü, pnömatik sistem, su ve pis su sistemi, özel güvenlik, ilk yardım hizmetleri, haberleşme hizmetleri yanında kablosuz internet erişimi ile üstün nitelikte hizmet sunmakta, şehir merkezine 10 km, havalimanına 12 km mesafede bulunmaktadır.</p>
<p>&nbsp&nbsp&nbsp&nbsp&nbsp&nbsp Tüyap Adana Fuarcılık Anonim Şirketi çalışmalarını Adana Valiliği, Adana Büyükşehir Belediyesi, Ticaret Odası, Sanayi Odası, Ticaret Borsası, Küçük ve Orta Ölçekli Sanayi Geliştirme ve Destekleme İdaresi Başkanlığı (KOSGEB) desteğinde sürdürmekte, başta Çukurova Üniversitesi, Çukurova Fuarcılık Anonim Şirketi olmak üzere fuar hazırladığı konularda faaliyette bulunan meslek örgütleri ve sivil toplum kuruluşları ile iş birliği yapmakta, onların desteği ile bölgenin en etkili fuarlarını gerçekleştirmektedir.</p><font size="4">

</div>

