<!DOCTYPE html>
<meta http-equiv="Content-Type" content="text/html; charset=utf-8">
<title>Tüyap Konya Fuarcılık A.Ş.</title>

<div id="content">
  <p>&nbsp&nbsp&nbsp&nbsp&nbsp&nbsp Anadolu yarımadasının ortasında İç Anadolu bölgesinde yer alan Konya Türkiye’nin en büyük yüzölçümünü sahip olan ilidir.  Zengin yeraltı kaynaklarının üzerinde yüksek düzlüklere yerleşen ovalardan oluşan Konya tarımsal üretimdeki öncülüğünün yanı sıra düzenli gelişen sanayi faaliyetleri ile organize bir sanayi bölgesi olmuştur. Tarihsel ve kültürel zenginlikleri ile de dikkat çeken Konya AB üyesi ülkeler ve Türkiye’nin yakın komşuları ile yoğun işbirliği içinde olup İç Anadolu’nun en önemli üretim ve ihracat merkezlerinden biridir.</p>
 <p>&nbsp&nbsp&nbsp&nbsp&nbsp&nbsp Tüyap Konya Fuarcılık A.Ş., 2003 yılında başlayan faaliyetleri çerçevesinde;  tarım/gıda/ambalaj, yapı malzemeleri/teknolojileri, ısıtma/soğutma/havalandırma, yerel yönetim ihtiyaçları, metal işleme/üretim teknolojileri, elektrik, elektronik, istifleme, lojistik  döküm endüstrisi konularında işleticisi olduğu KTO-Tüyap Konya Uluslararası Fuar Merkezi’nde hazırladığı fuarlar ile 2011 yılı Ağustos sonu itibariyle 50 ülkeden 12.000’e yakın katılımcı firmaya hizmet vermiş, bu fuarlarda  49 ülkeden 1.970.000 yerli ve yabancı ziyaretçiye ev sahipliği yapmıştır.</p>
<p>&nbsp&nbsp&nbsp&nbsp&nbsp&nbsp Fuar alanı 26,700 m2 kapalı, 90.000 m2 açık olmak üzere toplam 116.700 m2’den oluşmaktadır. 3500 araçlık açık ve katılımcılar için özel 500 araçlık otoparkı, 50 adet TIR parkı, toplantı, seminer ve özel görüşmeler için 250 kişiden 600 kişiye değişen çok amaçlı 2 adet toplantı salonu, lokanta,  tamamen klimatize edilmiş ideal çalışma ortamı, 2400 kVA/h elektrik gücü, pnömatik sistem, su ve pis su sistemi, özel güvenlik, ilk yardım hizmetleri, haberleşme hizmetleri yanında kablosuz internet erişimi ile üstün nitelikte hizmet sunmaktadır.</p>
<p>&nbsp&nbsp&nbsp&nbsp&nbsp&nbsp Tüyap Konya Fuarcılık A.Ş. çalışmalarını, T.C. Tarım ve Köy İşleri Bakanlığı, Konya Valiliği, Konya Büyükşehir Belediyesi, Konya Ticaret Odası, Konya Sanayi Odası, Konya Tarım İl Müdürlüğü, Küçük ve Orta Ölçekli Sanayi Geliştirme ve Destekleme İdaresi Başkanlığı (KOSGEB) desteğinde sürdürmekte, hazırladığı fuarlarda başta Selçuk Üniversitesi ile Türk Tarım Alet ve Makineleri İmalatçıları Derneği (TARMAKBİR) ve Takım Tezgahları İşadamları Dayanışma Derneği (TİAD) olmak üzere kamu kurum ve kuruluşları, dernekler, odalar, birlikler ve yayın grupları ile işbirliği yapmaktadır.</p>

</div>

